[
    {
        "title": "《上新河待风》",
        "author": "陈复",
        "literary_form": "七言律诗",
        "final_location": "上新河",
        "latitude": 32.0257233324314,
        "longitude": 118.723113128091,
        "poem": "一棹遥从日下回，上新河畔几徘徊。水声只向西南去，风势不从东北来。长夜独看淮浦月，故乡多望越城台。天公若解行人意，早遣蒲帆数幅开。"
    },
    {
        "title": "《经牛头山寺》",
        "author": "陈沂",
        "literary_form": "五言律诗",
        "final_location": "牛首山",
        "latitude": 31.9135637035198,
        "longitude": 118.745707414459,
        "poem": "落日牛头寺，攀缘岭七盘。鸟声林叶暗，山影石溪寒。清梵空中听，丹楼画里看。到门僧不见，松桂满秋坛。"
    },
    {
        "title": "《游献花岩》",
        "author": "陈沂",
        "literary_form": "五言律诗",
        "final_location": "牛首山",
        "latitude": 31.9135637035198,
        "longitude": 118.745707414459,
        "poem": "野寺逢人少，山僧与世疏。四禅惟有性，六法本无书。古洞栖萝幌，清泉引竹居。懒融无复见，丈室一灯余。"
    },
    {
        "title": "《江上呈华玉》",
        "author": "陈沂",
        "literary_form": "七言律诗",
        "final_location": "龙江",
        "latitude": 32.0957582587389,
        "longitude": 118.740810561625,
        "poem": "龙江东下水疑空，飞鸟流云落镜中。千里晴光遥漾日，满船秋色澹无风。青山旧国知何处，芳草离情去未穷。晚折蘋花思对酒，灯前还有故人同。"
    },
    {
        "title": "《奉试灵芝甘露论》",
        "author": "方孝孺",
        "literary_form": "七言律绝",
        "final_location": "奉天门",
        "latitude": 32.0388334866579,
        "longitude": 118.818259484356,
        "poem": "汉家图治策贤良，董子昌言日月光。自笑腐儒千载后，却劳圣主试文章。"
    },
    {
        "title": "《登幕府山绝顶》",
        "author": "顾璘",
        "literary_form": "五言排律",
        "final_location": "幕府山",
        "latitude": 32.1225372218911,
        "longitude": 118.789199066832,
        "poem": "洲横铺练出，江拂画屏流。霁景千岩秀，鸣淙万壑幽。风帆天际灭，沙鸟镜中浮。今古兴衰地，乾坤浩荡游。长歌怀往代，遐览托冥搜。"
    },
    {
        "title": "《灵谷梅花坞》",
        "author": "顾起元",
        "literary_form": "七言律诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "韦曲烟花此坞稀，即看琼树满山扉。绝怜照水千株出，只恐临风一片飞。雪态淡摇双玉佩，天香深护六铢衣。春光骀荡人皆醉，坐惜繁英瞑未归。"
    },
    {
        "title": "《灵谷寺诗》",
        "author": "顾起元",
        "literary_form": "七言律绝",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "山门才人便悠然，十里深松上绿天，佛刹起扉皆垒嶂，僧寮汲水尽飞泉。"
    },
    {
        "title": "《钟山行》",
        "author": "归有光",
        "literary_form": "乐府诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "钟山云气何苍苍，长江万里来汤汤。龙蟠虎踞宅帝王，凿山断岭自秦皇。孙吴司马六代至南唐，神皋帝辇争辉煌。馀分紫色那可当，偏安假息真徬徨。宋金之季鞑靼强，腥风六合云日黄。百年理极胡运亡，天命真人靖八荒。手持尺剑旋天纲，一洗乾坤混万方。考卜定鼎开百皇，钟山云气何苍苍！"
    },
    {
        "title": "《游灵谷寺》",
        "author": "归有光",
        "literary_form": "五言古体诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "晨出东郭门，初日照我颜。春风吹习习，好鸟声绵蛮。岩阿见黄屋，登披寻神山。半日犹山麓，十里长松间。蜿蜒芳草路，寂寞古禅关。画廊落丹雘，朱户蚀铜镮。殿起无梁迥，塔留玩珠攀。苍鼠戏树捷，野鹿看人閒。山深静者爱，日晏未知还。"
    },
    {
        "title": "《灵谷寺梅花坞六首》",
        "author": "焦竑",
        "literary_form": "六言古体诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "一山下几家茅屋，村中千树梅花。藉草持壶燕坐，隔林敲石煎茶。 二檐卜林东短墙，曾开宝地齐梁。初春老树花发，深涧无人水香。三二十四番风信，四百八寺楼台。何似草堂梅燕，同人先探春回。四西湖梦断人寂，东阁妆残月斜。襟解微闻芗泽，钿昏半卸檀霞。五落落半横参月，溶溶尽洗铅华。盈盈湘浦解佩，脉脉萝村浣纱。六一枝初出岩阿，看尽千林未多。天女知空结习，散花不碍维摩。"
    },
    {
        "title": "《达摩洞》",
        "author": "焦竑",
        "literary_form": "五言律诗",
        "final_location": "幕府山",
        "latitude": 32.1225372218911,
        "longitude": 118.789199066832,
        "poem": "禅龛沿绿屿，石洞俯沧波。风雨江声壮，鱼龙夜气多。停杯今日望，飞锡向时过。欲问西来意，疏钟度薜萝。"
    },
    {
        "title": "《发龙江》",
        "author": "解缙",
        "literary_form": "五言律诗",
        "final_location": "龙江",
        "latitude": 32.0957582587389,
        "longitude": 118.740810561625,
        "poem": "一龙江候明发，恋阙倍思亲。风急回征雁，舟行别故人。望中知里闬，梦想听韶钧。后夜多遥念，风生淮水滨。二仲氏同我去，伯兄还帝城。重来应有日，此别不胜情。一一帆樯去，双双鸥鹭迎。到家无限好，桑梓尽经行。"
    },
    {
        "title": "《喜杨凤里到摄山二首》",
        "author": "李贽",
        "literary_form": "七言律绝",
        "final_location": "栖霞山",
        "latitude": 32.1590824122838,
        "longitude": 118.971894798254,
        "poem": "一十年相守似兄弟，一别三年如隔世。今日还从江上来，孤云野鹤在山寺。二忆别龙湖才几时，天涯霜雪净须眉。君今复自龙湖至，鬓里有丝君自知。"
    },
    {
        "title": "《六月访袁中夫摄山》",
        "author": "李贽",
        "literary_form": "五言律诗",
        "final_location": "栖霞山",
        "latitude": 32.1590824122838,
        "longitude": 118.971894798254,
        "poem": "怀人千佛岭，避暑碧霞颠。试问山中乐，何如品外泉。阴阴藤挂树，隐隐日为年。坐觉凉风至，披襟共洒然。"
    },
    {
        "title": "《绝句漫兴十一首》",
        "author": "刘基",
        "literary_form": "七言律绝",
        "final_location": "白鹭洲",
        "latitude": 32.0182,
        "longitude": 118.7958,
        "poem": "一风光何故恼闲人，我欲乘槎一问津。满地绿阴迷断梦，五更啼鸟不胜春。二兔葵燕麦旧人家，曾唱南朝玉树花。寒暑又随风日转，东陵谁种邵平瓜。三莫道花开便是春，莫言沙涨即成津。南风过了东风起，愁杀江头待渡人。四新莺枝上语如丝，似与羁魂诂所思。不用登楼看草色，白蘋香散巳多时。五相思举目万重云，燕去鸿来杳不闻。漫说黄金能得士，只今谁是望诸君。六五湖风雨夜垂纶，一叶扁舟一粟身。至竟云涛归大壑，烟波还属钓鱼人。七病客无钱试药方，出门聊复信行藏。争知头上萧萧发，却与游丝较短长。八池面新荷贴小钱，荷心点点露珠圆。开花结子应堪待，乱荇空萍正可怜。九袅袅江风转白蘋，轻花乱蕊看成尘。谁能爇取生犀角，采石矶头照水神。十日落群山返照馀，槐阴梦觉夕阳初。夜闲不畏更筹短，收取流萤映读书。十一白鹭洲边白鹭鸶，一双相对立?褷。日斜隔水分明见，不分人间有别离。"
    },
    {
        "title": "《蝶恋花·蒋山寺十月桃花》",
        "author": "刘基",
        "literary_form": "词",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "度朔移来天上种，绛蕊丹跗，王母亲曾弄。青女素娥为侍从，婵娟独擅三千宠。回首欢娱谁与共。荒草残烟，冷落秦源洞。阆苑风高迷彩凤，断魂飞入韩凭梦。"
    },
    {
        "title": "《游牛首山》",
        "author": "钱琦",
        "literary_form": "七言律诗",
        "final_location": "牛首山",
        "latitude": 31.9135637035198,
        "longitude": 118.745707414459,
        "poem": "青山高傍帝城隈，结客相将命酒杯。石路草香人独往，枫林叶暗鸟频来。江回素练云边出，岩献名花雨后开。临眺莫言归去晚，放歌还上夕阳台。"
    },
    {
        "title": "《幕府山》",
        "author": "乔宇",
        "literary_form": "七言律诗",
        "final_location": "幕府山",
        "latitude": 32.1225372218911,
        "longitude": 118.789199066832,
        "poem": "绿江村落带林泉，幕府秋晴爽气高。苍岭烟岚开日驭，紫宵宫阙泻银涛。地达多景诗无暇，客是同心与亦豪。道眼向来谁了了，笑真仅海一鸿毛。"
    },
    {
        "title": "《燕子矶口占》",
        "author": "史可法",
        "literary_form": "五言律绝",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "来家不面母，咫尺犹千里。矶头洒清泪，滴滴沉江底。"
    },
    {
        "title": "《雨花台送客》",
        "author": "释宗泐",
        "literary_form": "五言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "梁朝雨花台，近在城南陌。不见讲经人，空林澹秋色。登高俯大江，目送千里客。白鸟下沧波，孤帆远山碧。"
    },
    {
        "title": "《桂殿秋·中秋》",
        "author": "朔朝霞",
        "literary_form": "词",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "秦淮渡，碧波流。一轮皓月照琼楼。仙人掌满金茎露，桂子香飘玉殿秋。"
    },
    {
        "title": "《晚步青溪上》",
        "author": "宋濂",
        "literary_form": "五言古体诗",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "溪色涵膏绿，溶漾正堪餐。十步九还辟，清芬袭肺肝。渚牙既戢戢，岸花亦戋戋。洁沤近宜狎，贲鲂清可扪。流念梁陈际，甲第绕其堧。南澨绮钱结，北津铜纲繁。倒景侵寥旷，蒸气湿铅丹。有时作清游，肃舲输轩尊。泛爵溢朱组，簉筵到弹冠。荆偈逞妍曲，秦艳发清弹。唯恐悬象堕，不忧芳年单。繁华随逝水，崇替起哀叹。黄鸟背人飞，响入华林园。"
    },
    {
        "title": "《上巳后二日游幽栖寺》",
        "author": "汤显祖",
        "literary_form": "五言律绝",
        "final_location": "幽栖寺",
        "latitude": 32.1457715077771,
        "longitude": 118.851703222312,
        "poem": "百日斋初过，三春绿已齐。披云眠佛窟，残屐到幽栖。"
    },
    {
        "title": "《过天生桥》",
        "author": "王守仁",
        "literary_form": "七言律诗",
        "final_location": "天生桥",
        "latitude": 31.6364068992501,
        "longitude": 118.977108458321,
        "poem": "水光如练落长松，云际天桥隐白虹。辽鹤不来华表烂，仙人一去石桥空。徒闻鹊驾横秋夕，谩说秦鞭到海东。移放长江还济险，可怜虚却万山中。"
    },
    {
        "title": "《宿鸡鸣寺》",
        "author": "王宠",
        "literary_form": "五言律诗",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "昔诵北山文，今栖钟阜云。秋林时夜啸，天乐忽空闻。弟子胡麻荐，头陀庙席分。哪知江海客，不乱衲衣群。"
    },
    {
        "title": "《清明日谒孝陵步屧而下稍就肩舆抵观音门即事作》",
        "author": "王世贞",
        "literary_form": "五言律诗",
        "final_location": "明孝陵",
        "latitude": 32.0586297864406,
        "longitude": 118.835575745141,
        "poem": "不尽钟山紫，能令步屧便。涛声柏树杪，晓色桃花前。娇女怯上冢，贫家轻禁烟。后湖如练白，第少橛头船。"
    },
    {
        "title": "《游观音岩燕子矶因感梁王达摩故事》",
        "author": "王叔承",
        "literary_form": "七言律诗",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "观音高阁迥岩扉，客酒凭陵燕子矶。山带石城孤寺立，潮平江国乱帆飞。故宫木叶空金碗，荒渡芦花失宝衣。我亦乘风欲西逝，少林秋老白云归。"
    },
    {
        "title": "《游幕府寺》",
        "author": "王韦",
        "literary_form": "五言律绝",
        "final_location": "幕府山",
        "latitude": 32.1225372218911,
        "longitude": 118.789199066832,
        "poem": "事往遗墟在，年深古殿开。石床横蔓草，岩洞长莓苔。"
    },
    {
        "title": "《雨花台上》",
        "author": "文征明",
        "literary_form": "七言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "雨花台上雨初乾，野色江光落坐间。岂谓旅游逢九日，共来把酒看三山。老年节物偏生感，到处云林不负閒。落木满空秋万里，暝禽遥带夕阳还。"
    },
    {
        "title": "《鸡鸣寺》",
        "author": "吴承恩",
        "literary_form": "五言律诗",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "地拔凭观豁，廊回引步深。晚云山有态，秋寺树多阴。徙倚弥成趣，频来为写心。平生奇尚在，随处具登临。"
    },
    {
        "title": "《鸡笼山》",
        "author": "吴宽",
        "literary_form": "七言律诗",
        "final_location": "鸡笼山",
        "latitude": 31.8564411071929,
        "longitude": 118.735750088218,
        "poem": "秋尽荒山鸟迹稀，拂衣独上扣柴扉。屋头鹿下缘青涧，树杪僧行入翠微。千里风烟搔短鬓，六朝文物付斜晖。悠悠身世浑如此，目断天边一雁飞。"
    },
    {
        "title": "《燕子矶观音阁》",
        "author": "徐渭",
        "literary_form": "五言古体诗",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "青山如美人，楼观即奁妆。若无一片妙，镜丽苦不昌。兹石一何幸，值此江中央。上乘巨构支，下集帆与樯。朱碧得水鲜，凫雁拂波光。烟雾不见海，神去万里长。我与三友俱，兼以僮仆双。日西买市饭，半道谢驴缰。归来乏灯烛，微雨沾我裳。沽酒不成醉，颓然倒方床。犹梦立阁中，遥观大鱼翔。"
    },
    {
        "title": "《游惠济寺》",
        "author": "张瑄",
        "literary_form": "七言律绝",
        "final_location": "惠济寺",
        "latitude": 32.0965196647129,
        "longitude": 118.515216336518,
        "poem": "胜境汤泉甲一方，白云深处有僧房。梅花落讶初飞雪，草色浓凝未着霜。"
    },
    {
        "title": "《临江仙·芙蓉亭怀郑奇逢》",
        "author": "郑如英",
        "literary_form": "词",
        "final_location": "芙蓉亭",
        "latitude": 32.0516391049254,
        "longitude": 118.844101153465,
        "poem": "夜半忽惊风雨骤，晓来寒透衾裯。萧条景色懒登楼。衡阳归雁杳，幽恨上眉头。台空院废人依旧，月沈云淡花羞。芙蓉寂寞小亭秋。黄花伤晚落，相对倍添愁。"
    },
    {
        "title": "《三月三日雨中登雨花台》",
        "author": "钟惺",
        "literary_form": "五言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "去年当上巳，记集寇家亭。今昔分阴霁，悲欢异醉醒。可怜三月草，未了六朝青。花作残春雨，春归不肯停。"
    },
    {
        "title": "《雨后灵谷看梅花》",
        "author": "钟惺",
        "literary_form": "五言律诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "曰为梅花至，松阴先看山。此怀难以喻，其事自相关。共在香光内，分行涧壑间。却思人散后，寒月守潺爱。"
    },
    {
        "title": "《祖堂山》",
        "author": "朱应登",
        "literary_form": "七言律诗",
        "final_location": "祖堂山",
        "latitude": 31.8928432006518,
        "longitude": 118.749598036204,
        "poem": "长廊卷幔得闲凭，南国秋容望不胜。香阁梵音传远磬，石幢寒影护悬灯。山深疑有长生药，寺古应多入定僧。人语忽然飘下界，始知身在白云层。"
    },
    {
        "title": "《春望牛首》",
        "author": "朱元璋",
        "literary_form": "七言律绝",
        "final_location": "牛首山",
        "latitude": 31.9135637035198,
        "longitude": 118.745707414459,
        "poem": "遥岑峙立势苍然，春听莺啼景物鲜。叠嶂倚天江月外，三山映带石城边。"
    },
    {
        "title": "《钟山云雨》",
        "author": "朱元璋",
        "literary_form": "七言律诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "崔嵬万怪玉笼葱，叆叇云浓雨碧松。千古钟灵佳气盛，几年淮秀瑞光明。倚天绝壁参银汉，拔地穹崖搆梵宫。时向望中闲极目，神机造化正鸿濛。"
    },
    {
        "title": "《鸡笼山房雨霁》",
        "author": "朱曰藩",
        "literary_form": "七言律诗",
        "final_location": "鸡笼山",
        "latitude": 31.8564411071929,
        "longitude": 118.735750088218,
        "poem": "客楼睡起西日曛，钟山曳曳拥归云。镜中岛屿后湖出，花外池台上苑分。何处攀龙光禄宴，当年怨鹤草堂文。残英尽及东林醉，莫遣流莺醒后闻。"
    },
    {
        "title": "《雨花台送客》",
        "author": "宗泐",
        "literary_form": "五言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "梁朝雨花台，近在城南陌。不见讲经人，空林澹秋色。登高俯大江，目送千里客。白鸟下沧波，孤帆远山碧。"
    },
    {
        "title": "《朱雀航》",
        "author": "杨文骢",
        "literary_form": "七言律绝",
        "final_location": "朱雀桥",
        "latitude": 32.0147184019801,
        "longitude": 118.784923200281,
        "poem": "野航月冷草萧萧，曾照当年劫火烧。遗恨至今不断流，酸风昨夜返寒潮。"
    },
    {
        "title": "《与费密登清凉台》",
        "author": "龚贤",
        "literary_form": "五言律诗",
        "final_location": "清凉山",
        "latitude": 32.0497143610683,
        "longitude": 118.761724932911,
        "poem": "与尔倾杯酒，闲登山上台。台高出城阙，一望大江开。日入牛羊下，天空鸿雁来。六朝无废址，满地是苍苔。"
    },
    {
        "title": "《燕子矶怀古》",
        "author": "龚贤",
        "literary_form": "七言律诗",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "断碣残碑谁勒铭，六朝还见草青青。天高风急雁归塞，江回月明人倚亭。忆昔覆亡城已没，到今荒僻路难经。春衣湿尽伤心泪，赢得渔歌一曲听。"
    },
    {
        "title": "《秋日与杜子过高座寺登雨花台》",
        "author": "黄周星",
        "literary_form": "七言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "被发何时下大荒，河山举目共凄凉。客来古寺谈秋雨，天为幽人驻夕阳。去国屈原终幸直，无家李白只佯狂。百年多少凭高泪，每到西风洒几行。"
    },
    {
        "title": "《台城》",
        "author": "吴伟业",
        "literary_form": "七言律诗",
        "final_location": "台城",
        "latitude": 32.0619,
        "longitude": 118.8014,
        "poem": "形胜当年百战收，子孙容易失神州。金川事去家还在，《玉树》歌残恨未休。徐邓功勋谁甲第，方黄骸骨总荒丘。可怜一片秦淮月，曾照降幡出石头。"
    },
    {
        "title": "《舟次白鹭洲》",
        "author": "郑梦周",
        "literary_form": "七言律绝",
        "final_location": "白鹭洲",
        "latitude": 32.0182,
        "longitude": 118.7958,
        "poem": "白鹭洲边浪接天，凤凰台下草如烟。三山二水浑依旧，不见当年李谪仙。"
    },
    {
        "title": "《雨花台》",
        "author": "敖英",
        "literary_form": "七言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "雨花台上无花雨，此日登临踏古苔。清梵不闻重说法，乱山依旧对衔杯。六朝蔓草天边去，万里长江席下来。回首长干笳鼓动，城南灯火映楼台。"
    },
    {
        "title": "《还都至三山望石头城》",
        "author": "鲍照",
        "literary_form": "五言古体诗",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "泉源安首流，川末澄远波。晨光被水族，晓气歇林阿。两江皎平迥，三山郁骈罗。南帆望越峤，北榜指齐河。关扃绕天邑，襟带抱尊华。长城非壑岭，峻阻似荆芽攒楼贯白日，摛堞隐丹霞。征夫喜观国，游子迟见家。流连入京引，踯躅望乡歌。弥前叹景促，逾近倦路多。偕萃犹如兹，弘易将谓何?"
    },
    {
        "title": "《满庭芳》",
        "author": "陈铎",
        "literary_form": "词",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "醉傍清溪,坐临明月，月中扇影同圆。熏炉深夜,不断水沉烟。何处清声到耳,粉墙边,流水溅溅。余欢在，笑携尊俎,重上纳凉船。忽时豪兴发，停灯拂练，挥笔如椽向藕花香里，杨柳桥前。桃叶桃根何在?叹银筝，零落朱弦。风光好，不须归去，且对白鸥眠。"
    },
    {
        "title": "《登金陵雨花台望大江》",
        "author": "高启",
        "literary_form": "杂言诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "大江来从万山中，山势尽与江流东。钟山如龙独西上，欲破巨浪乘长风。江山相雄不相让，形胜争夸天下壮。秦皇空此瘗黄金，佳气葱葱至今王。我怀郁塞何由开，酒酣走上城南台；坐觉苍茫万古意，远自荒烟落日之中来！石头城下涛声怒，武骑千群谁敢渡？黄旗入洛竟何祥，铁锁横江未为固。前三国，后六朝，草生宫阙何萧萧。英雄乘时务割据，几度战血流寒潮。我生幸逢圣人起南国，祸乱初平事休息。从今四海永为家，不用长江限南北。"
    },
    {
        "title": "《晚出燕子矶东下》",
        "author": "龚贤",
        "literary_form": "五言律诗",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "江天忽无际，一舸在中流。远岫已将没，夕阳犹未收。自怜为客惯，转觉到家愁。别酒初醒处，苍烟下白鸥。"
    },
    {
        "title": "《秦淮夕泛》",
        "author": "顾梦游",
        "literary_form": "五言律诗",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "落日淡生烟，波明影碧减。人来花槛里，酒出板桥边。杨柳风千树，笙歌月一船。十年重对比，回首各凄然。"
    },
    {
        "title": "《桃叶歌》",
        "author": "顾炎武",
        "literary_form": "词",
        "final_location": "桃叶渡",
        "latitude": 32.0231464181643,
        "longitude": 118.793772065352,
        "poem": "桃叶歌，歌宛转，旧日秦淮水清浅，此曲之兴自早晚。青溪桥边日欲斜，白土冈下驱虞车，越州女子颜如花。中官采取来天家，可怜马上弹琵琶。三月桃花四月叶，巳报北兵屯六合。两宫塞上行，日逐江东猎。桃叶复桃根，残英委白门。相逢冶城下，犹有六朝魂。"
    },
    {
        "title": "《光宅寺》",
        "author": "刘令娴",
        "literary_form": "五言古体诗",
        "final_location": "光宅寺",
        "latitude": 32.0103242421502,
        "longitude": 118.793205980694,
        "poem": "长廊欣目送，广殿悦逢迎。何当曲房里，幽隐无人声？"
    },
    {
        "title": "《侍游方山应诏》",
        "author": "沈约",
        "literary_form": "五言古体诗",
        "final_location": "方山",
        "latitude": 31.898213958978,
        "longitude": 118.876262970673,
        "poem": "清汉夜昭晳。扶桑晓陆离。发歌摐阳下。建羽朝夕池。摐金浮水若。耸跸诏山祗。一沾九霄露。藜藿终自知。"
    },
    {
        "title": "《登雨花台》",
        "author": "魏禧",
        "literary_form": "七言律诗",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "生平四十老柴荆，此日麻鞋拜故京。谁使山河全破碎？可堪翦伐到园陵！牛羊践履多新草，冠盖雍容半旧卿。歌泣不成天已暮，悲风日夜起江生。"
    },
    {
        "title": "《秣陵竹枝词（四首选一）》",
        "author": "文震亨",
        "literary_form": "七言律绝",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "秦淮冬尽不堪观，桃叶官舟阁浅滩。一夜渡头春水到，家家重漆赤栏干。"
    },
    {
        "title": "《恭谒孝陵》",
        "author": "徐渭",
        "literary_form": "七言律诗",
        "final_location": "明孝陵",
        "latitude": 32.0586297864406,
        "longitude": 118.835575745141,
        "poem": "汉高仿佛皇祖，而以少文终其身，故五云然。是日陵监略陈先事。二百年来一老生，白头落魄到西京。疲驴狭路愁官长，破帽青衫拜孝陵。亭长一杯终马上，桥山万岁始龙迎。当时事业难身遇，冯仗中官说与听。"
    },
    {
        "title": "《莫愁湖》",
        "author": "叶向高",
        "literary_form": "七言律诗",
        "final_location": "莫愁湖",
        "latitude": 32.0356275616527,
        "longitude": 118.763005771448,
        "poem": "十里平湖带画桥，当年歌舞惜妖娇。空馀菱镜明秋水，无复兰兵荡晚潮。隔岸远山分翠黛，绕堤垂柳学纤腰。风流未觉秾华歇，一望烟波醉不消。"
    },
    {
        "title": "《秋日登清凉台》",
        "author": "于若瀛",
        "literary_form": "五言排律",
        "final_location": "清凉山",
        "latitude": 32.0497143610683,
        "longitude": 118.761724932911,
        "poem": "市远旷佛宇，霜林绚如绣。孤阜凭风回，突出香台后。危亭冒其顶，面势巧为构。峨嵲钟岫近，睥睨江光透。雄压白门丽，峻掩金川秀。落木响空檐，飘岚润衣袖。薄暮未肯下，远灯乱出宿。"
    },
    {
        "title": "《游灵谷寺》",
        "author": "周达",
        "literary_form": "七言律诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "出郊为访志公林，塔影还从静室临。象外涤襟泉有德，阶前鼓掌地成音。忽闻鸟韵惊迷性，漫倚松涛试定心。幽寂偏宜驺从去，独留明月伴讴吟。"
    },
    {
        "title": "《桃叶渡》",
        "author": "朱孟震",
        "literary_form": "七言律绝",
        "final_location": "桃叶渡",
        "latitude": 32.0231464181643,
        "longitude": 118.793772065352,
        "poem": "桃叶渡前芳草迷，绿槐高柳暗东西。停舟日暮行人尽，流水一湾莺乱啼。"
    },
    {
        "title": "《玄武湖》",
        "author": "朱孟震",
        "literary_form": "七言律诗",
        "final_location": "玄武湖",
        "latitude": 32.0706,
        "longitude": 118.7975,
        "poem": "武湖头春可怜,绕堤花柳媚遥天。风微凫鹭参差下,日丽楼台柴翠连。龙气深秋晴似雨,马蹄芳草暖浮烟。白云自是神仙署,谁道蓬莱弱水边。"
    }
]