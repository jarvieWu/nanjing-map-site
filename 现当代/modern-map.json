[
    {
        "title": "《莫愁湖》",
        "author": "曹聚仁",
        "literary_form": "七言律绝",
        "final_location": "莫愁湖",
        "latitude": 32.0356275616527,
        "longitude": 118.763005771448,
        "poem": "湖水千秋有断霞,池边树冷暮啼鸦。柳条攀折愁谁诉?帆影沿江几片斜。"
    },
    {
        "title": "《古银杏行并序》",
        "author": "林散之",
        "literary_form": "七言古体诗",
        "final_location": "惠济寺",
        "latitude": 32.0965196647129,
        "longitude": 118.515216336518,
        "poem": "卅四年秋，偕汉吾、季仲由狮子林至汤泉惠济寺，访所谓银杏者。树凡三本，大可十二人围，小亦七八人围，相传南唐时物，或曰北宋物也。爰鉤其约略，并长句存之。汤泉镇阴惠济寺，中有银杏希世瑞。于寺东隅奇生一，于寺西陬偶生二。长者巍巍伯氏行，仲者雍穆拱名次。修容叔氏更奇特，岸然离立耸孤志。怒枝高亚力撑天，繁荫宓勃香萝地。肉死皮皴蚀冻雨，乳垂子落滴寒翠。荒渺幽迥忘岁年,生不南唐定宋季。可怜莘老与熙载,不能详此入碑记。忆昔寺蒙恩宠赐，昭明游息之所寄。良夜几闻读书声，芳园时发春草思。星移世易人物换，独余老木煦生意。千年俄顷真如醉，邯郸惊醒卢生睡。樗散幸为无用材，斧斤乃不遭妒忌。古干人谁三代器，破瓦心惊九朝事。黄蒿芃芃跳狐狸，青磷隐隐号魑魅。菀枯空作身世悲，兴亡屡下山河泪。前之览者知凡几，后之览者又将至。我今对树发长叹，苦留怀古几行字。"
    },
    {
        "title": "《莫愁湖（二首选一）》",
        "author": "林散之",
        "literary_form": "五言律诗",
        "final_location": "莫愁湖",
        "latitude": 32.0356275616527,
        "longitude": 118.763005771448,
        "poem": "郁金堂不在，湖上剩佳名。虎气腾钟阜，波声撼石城。低飞双燕子，细语一仓庚。寂历楼阴直，残阳入水明。"
    },
    {
        "title": "《台城路》",
        "author": "夏承焘",
        "literary_form": "词",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "过江人物余钟阜，湖天向谁危坐？胜日清尊，浮生笑口，忍话異州兵火。东篱败朵，倘会得悠然，看山犹可。一片斜阳，谁教哀角又吹破。袖中远游章句，石城艇子曲，肠断难和。语鹤关河，听鹃声世，衮衮衣冠江左。青山笑我，甚酒阵歌围，来吟哀些。来日聊城,看谁飞一笴。"
    },
    {
        "title": "《孝陵》",
        "author": "于右任",
        "literary_form": "七言律绝",
        "final_location": "明孝陵",
        "latitude": 32.0586297864406,
        "longitude": 118.835575745141,
        "poem": "虎口余生敢自矜，天留铁汉卜将兴。短衣散发三千里，亡命南来哭孝陵。"
    },
    {
        "title": "《雨花台》",
        "author": "于右任",
        "literary_form": "七言律绝",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "铁血旗翻扫虏尘，神州如晦一时新。雨花台下添新泪，白骨青磷旧党人。"
    },
    {
        "title": "《初发金陵》",
        "author": "余天遂",
        "literary_form": "七言律绝",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "钟山高拥石头城，虎踞龙盘旧帝京。地势不须说天堑，共和战胜在民情。"
    }
]