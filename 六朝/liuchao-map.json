[
    {
        "title": "《之宣城郡出新林浦向板桥》",
        "author": "谢朓",
        "literary_form": "五言古体诗",
        "final_location": "新林浦",
        "latitude": 31.9509138360245,
        "longitude": 118.723404048157,
        "poem": "江路西南永，归流东北鹜。天际识归舟，云中辨江树。旅思倦摇摇，孤游昔巳屡。既欢怀禄情，复协沧洲趣。嚣尘自兹隔，赏心于此遇。虽无玄豹姿，终隐南山雾。"
    },
    {
        "title": "《下方山》",
        "author": "何逊",
        "literary_form": "五言古体诗",
        "final_location": "方山",
        "latitude": 31.898213958978,
        "longitude": 118.876262970673,
        "poem": "寒鸟树间响，落星川际浮。繁霜白晓岸，苦雾黑晨流。鳞鳞逆去水，弥弥急还舟。望乡行复立，瞻途近更修。谁能百里地，萦绕千端愁？"
    },
    {
        "title": "《长安还至方山怆然自伤诗》",
        "author": "沈炯",
        "literary_form": "五言古体诗",
        "final_location": "方山",
        "latitude": 31.898213958978,
        "longitude": 118.876262970673,
        "poem": "秦军坑赵卒，遂有一人生。虽还旧乡里，危心曾未平。淮源比桐柏，方山似削成。犹疑屯虏骑，尚畏值胡兵。空村馀拱木，废邑有颓城。旧识既已尽，新知皆异名。百年三万日，处处此伤情。"
    },
    {
        "title": "《开善寺法会诗》",
        "author": "萧统",
        "literary_form": "五言古体诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "栖乌犹未翔，命驾出山庄。诘屈登马岭，回互入羊肠。稍看原蔼蔼，渐见岫苍苍。落星埋远树，新雾起朝阳。阴池宿早雁，寒风催夜霜。兹地信闲寂，清旷惟道场。玉树琉璃水，羽帐郁金床。紫柱珊瑚地，神幢明月珰。牵萝下石磴，攀桂陟松梁。涧斜日欲隐，烟生楼半藏。千祀终何迈，百代归我皇。神功照不极，睿镜湛无方。法轮明暗室，慧海渡慈航。尘根久未洗，希沾垂露光。"
    },
    {
        "title": "《从皇太子出玄圃应令诗》",
        "author": "庾肩吾",
        "literary_form": "五言古体诗",
        "final_location": "玄武湖",
        "latitude": 32.0706,
        "longitude": 118.7975,
        "poem": "春光起丽谯，屣步陟山椒。阁影临飞盖，莺鸣入洞箫。水还登故渚，树长荫前桥。绿荷生绮叶，丹藤上细苗。顾循斩振藻，何用拟琼瑶。"
    },
    {
        "title": "《七夕宴玄圃各赋五韵》",
        "author": "陈叔宝",
        "literary_form": "五言古体诗",
        "final_location": "玄武湖",
        "latitude": 32.0706,
        "longitude": 118.7975,
        "poem": "殿深炎气少，日落夜风清。月小看针暗，云开见缕明。丝调听鱼出，吹响间蝉声。度更银烛尽，陶暑玉卮盈。星津虽可望，讵得似人情。"
    },
    {
        "title": "《同江仆射游摄山栖霞寺诗》",
        "author": "陈叔宝",
        "literary_form": "五言古体诗",
        "final_location": "栖霞寺",
        "latitude": 32.1546,
        "longitude": 118.9535,
        "poem": "时宰磻溪心，非关狎竹林。鹫岳青松绕，鸡峰白日沈。天迥浮云细，山空明月深。摧残枯树影，零落古藤阴。霜村夜乌去，风路寒猿吟。自悲堪出俗，讵是欲抽簪。"
    },
    {
        "title": "《献岁立春光风具美泛舟玄圃各赋六韵诗》",
        "author": "陈叔宝",
        "literary_form": "五言古体诗",
        "final_location": "玄武湖",
        "latitude": 32.0706,
        "longitude": 118.7975,
        "poem": "寒轻条已翠，春初未转禽。野雪明岩曲，山花照迥林。苔色随水溜，树影带风沈。沙长见水落，歌遥觉浦深。馀辉斜四户，流风飏八音。既此留连席，道欣放旷心。"
    },
    {
        "title": "《游摄山栖霞寺诗》",
        "author": "江总",
        "literary_form": "五言古体诗",
        "final_location": "栖霞寺",
        "latitude": 32.1546,
        "longitude": 118.9535,
        "poem": "霢霂时雨霁，清和孟夏肇。栖宿绿野中，登顿丹霞杪。敬仰高人德，抗志尘物表。三空豁已悟，万有一何小。始从情所寄，冥期谅不少。荷衣步林泉，麦气凉昏晓。乘风面泠泠，候月临皎皎。烟崖憩古石，云路排征鸟。披径怜森沈，攀条惜杳袅。平生忘是非，朽谢岂矜矫。五净自此涉，六尘庶无扰。"
    },
    {
        "title": "《开善寺》",
        "author": "阴铿",
        "literary_form": "五言古体诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "鹫岭春光遍。王城野望通。登临情不极。萧散趣无穷。莺随入户树。花逐下山风。栋里归云白。牕外落晖红。古石何年卧。枯树几春空。淹留惜未及。幽桂在芳丛。"
    },
    {
        "title": "《望同泰寺浮图》",
        "author": "萧纲",
        "literary_form": "五言古体诗",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "遥看官佛图，带璧复垂珠。烛银逾汉汝，宝铎迈昆吾。日起光芒散，风吟宫徵殊。露落盘恒满，桐生凤不雏。飞幡杂晚虹，画鸟狎晨凫。梵世陵空下，应真蔽景趋。帝马咸千辔，天衣尽六铢。意乐开长表，多宝现金躯。能令苦海渡，复使慢山逾。愿能同四忍，长当出九居。"
    },
    {
        "title": "《奉和昭明太子钟山讲解》",
        "author": "萧子显",
        "literary_form": "五言古体诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "嵩岳基旧宇，盘岭跨南京。睿心重禅室，游驾陟层城。金略徐既动，龙骖跃且鸣。涂方后尘合，地迥前笳清。逦迤因台榭，参差憩羽旌。高随阆风极，势与元天并。气歇连松远，云升秋野平。徘徊临井邑，表里见淮瀛。祈果尊常住，渴慧在无生。暂留石山轨，欲知芳杜情。鞠躬荷嘉庆，瞻道闻颂声。"
    },
    {
        "title": "《邻里相送至方山》",
        "author": "谢灵运",
        "literary_form": "五言古体诗",
        "final_location": "方山",
        "latitude": 31.898213958978,
        "longitude": 118.876262970673,
        "poem": "祗役出皇邑，相期憩瓯越。解缆及流潮，怀旧不能发。析析就衰林，皎皎明秋月。含情易为盈，遇物难可歇。积疴谢生虑，寡欲罕所阙。资此永幽栖，岂伊年岁别。各勉日新志，音尘慰寂蔑。"
    },
    {
        "title": "《游钟山开善寺》",
        "author": "徐伯阳",
        "literary_form": "五言古体诗",
        "final_location": "灵谷寺",
        "latitude": 32.0551203705071,
        "longitude": 118.868169319325,
        "poem": "聊追邺城友，躧步出兰宫。法侣殊人世，天花异俗中。鸟声不测处，松吟未觉风。此时超爱网，还复洗尘蒙。"
    },
    {
        "title": "《登钟山下峰望》",
        "author": "虞骞",
        "literary_form": "五言古体诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "冠者五六人，携手岩之际。散意百仞端，极目千里睇。叠岫乍昏明，浮云时卷闭。遥看野树短，远望樵人细。"
    },
    {
        "title": "《咏同泰寺浮图》",
        "author": "庾肩吾",
        "literary_form": "五言古体诗",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "望园临柰苑，王城对邺宫。还从飞阁内，遥见崛山中。天衣疑拂石，凤翅欲凌空。云甍犹带雨，莲井不生桐。盘承云表露，铃摇天上风。月出琛含采，天晴幡带虹。周星疑更落，汉梦似今通。我后情初照，不与伊川同。方应捧马出，永得离尘蒙。"
    }
]