[
    {
        "title": "《念奴娇·登石头城》",
        "author": "萨都剌",
        "literary_form": "词",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "石头城上，望天低吴楚，眼空无物。指点六朝形胜地，惟有青山如壁。蔽日旌旗，连云樯橹，白骨纷如雪。一江南北，消磨多少豪杰。寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月！"
    },
    {
        "title": "《题石城峭壁》",
        "author": "萨都剌",
        "literary_form": "五言律诗",
        "final_location": "清凉寺",
        "latitude": 32.0493,
        "longitude": 118.7607,
        "poem": "离宫长蓬蒿，画栋落花綵。翠华不复游，空馀石城在。马蹄踏云霞，鸟声隔烟霭。老僧喜客来，山中深似海。"
    },
    {
        "title": "《和清凉寺长老韵》",
        "author": "萨都剌",
        "literary_form": "七言律绝",
        "final_location": "清凉寺",
        "latitude": 32.0493,
        "longitude": 118.7607,
        "poem": "缁衣送酒一壶冰，霜蒂悬香九月橙。酌酒破橙天色晚，桂花树下出银灯。"
    },
    {
        "title": "《秋日登石头城》",
        "author": "萨都剌",
        "literary_form": "七言律诗",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "登临未惜马蹄遥，古寺秋高万木彫。废馆尚传陈后主，断碑犹载晋南朝。年深辇路埋花径，雨坏山墙出翠翘。六代兴亡在何许，石头依旧打寒潮。"
    },
    {
        "title": "《酹江月（六朝形胜）》",
        "author": "萨都剌",
        "literary_form": "词",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "六朝形胜，想绮云楼阁，翠帘如雾。声断玉箫明月底，台上凤凰飞去。天外三山，洲边一鹭，李白题诗处。锦袍安在，淋漓醉墨飞雨。遥忆王谢功名，人间富贵，散草头朝露。淡淡长空孤鸟没，落日招提铃语。古往今来，人生无定，南北行人路。浩歌一曲，莫辞别酒频注。"
    },
    {
        "title": "《过胭脂河》",
        "author": "陶宗仪",
        "literary_form": "七言古体诗",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "胭脂山头平劈破，一道长溪此中过。匠人十万斧凿功，疑是六丁天所课。危桥挂空若生成，石壁千仞开锦屏。两边罗列八九里，吴艎蜀艑西东征。四方职贡纷联络，扬子大江风浪恶。九重宵旰劳圣心，特策有司亟兴作。左通银墅右沙河，滔滔湛湛皆恩波。可怜伊昔六代时，无有及斯竟若何。老臣挟书朝帝所，拭目奇观喜欲舞。稽首作歌颂神武，磨厓镌刻昭万古。"
    },
    {
        "title": "《满江红·次汤碧山清溪》",
        "author": "许有壬",
        "literary_form": "词",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "木落霜清，水底见、金陵城郭。都莫问、南朝兴废，人生哀乐。载酒时时寻伴侣，倚栏处处皆楼阁。对溪云、试放醉时狂，浑如昨。沙洲外，轻鸥落，风帘下，扁舟泊。更寒波摇漾，绿蓑青箬。为向九原江总道，繁华何似今凉薄。怕素衣、京洛染缁尘，从新濯。"
    },
    {
        "title": "《湘妃怨·次韵金陵怀古》",
        "author": "张可久",
        "literary_form": "散曲",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "朝朝琼树后庭花，步步金莲潘丽华，龙蟠虎踞山如画。伤心诗句多，危城落日寒鸦。凤不至空台上，燕飞来百姓家，恨满天涯。"
    },
    {
        "title": "《醉太平·怀古》",
        "author": "张可久",
        "literary_form": "散曲",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "翩翩野舟，泛泛沙鸥。登临不尽古今愁，白云去留。凤凰台上青山旧，秋千墙里垂杨瘦，琵琶亭畔野花秋。长江自流。"
    },
    {
        "title": "《怀金陵》",
        "author": "张翥",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "昔年曾上凤凰台，二水三山眼界开。六代繁华春草歇，千年兴废暮潮哀。灯窗禅坐时联句，山馆仙游几引杯。最是令人愁绝处，夕阳双燕自归来。"
    },
    {
        "title": "《台城》",
        "author": "张翥",
        "literary_form": "七言律诗",
        "final_location": "台城",
        "latitude": 32.0619,
        "longitude": 118.8014,
        "poem": "运尽黄旗晋祚开，天星俄复坼三台。方惊掘地双鹅起，已见浮江五马来。草暗离宫碑仆土，雨残战地骨生苔。当时一掬新亭泪，犹带寒潮日暮回。"
    },
    {
        "title": "《夺锦标·清溪吊张丽华》",
        "author": "白朴",
        "literary_form": "词",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "霜水明秋,霞天送晚,画出江南江北。满目山围故国,三阁余香,六朝陈迹。有庭花遗谱,弄哀音,令人嗟惜。想当时,天子无愁，自古佳人难得惆怅龙沉宫井,石上啼痕,犹点胭脂红湿。去去天荒地老,流水无情,落花狼藉恨清溪留在，渺重城,烟波空碧。对西风,谁与招魂,梦里行云消息。"
    },
    {
        "title": "《钟山晓行》",
        "author": "萨都剌",
        "literary_form": "五言律诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "楼阁龙云气，苍茫第几峰。长风万松雨，落月半山钟。石磴盘空险，僧廊落叶重。吾皇曾驻跸，千古说蟠龙。"
    }
]