[
    {
        "title": "《两山间》",
        "author": "王安石",
        "literary_form": "五言排律",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "自予营北渚，数至两山间。临路爱山好，出山愁路难。山花如水净，山鸟与云闲。我欲抛山去，山仍劝我还。祗应身後冢，亦是眼中山。且复依山住，归鞍未可攀。"
    },
    {
        "title": "《游钟山二首》",
        "author": "王安石",
        "literary_form": "七言律绝",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "其一终日看山不厌山，买山终待老山间。山花落尽山长在，山水空流山自闲。其二两山松栎暗朱藤，一水中间胜武陵。午梵隔云知有寺，夕阳归去不逢僧。"
    },
    {
        "title": "《岁晚》",
        "author": "王安石",
        "literary_form": "五言律诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "月映林塘静，风含笑语凉。俯窥怜绿净，小立伫幽香。携幼寻新菂，扶衰坐野航。延缘久未已，岁晚惜流光。"
    },
    {
        "title": "《北陂杏花》",
        "author": "王安石",
        "literary_form": "七言律绝",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "一陂春水绕花身，花影妖娆各占春。纵被春风吹作雪，绝胜南陌碾成尘"
    },
    {
        "title": "《满庭芳（风老莺雏）》",
        "author": "周邦彦",
        "literary_form": "词",
        "final_location": "无想山",
        "latitude": 31.6024574942104,
        "longitude": 119.017119159992,
        "poem": "风老莺雏，雨肥梅子，午阴嘉树清圆。地卑山近，衣润费炉烟。人静乌鸢自乐，小桥外、新绿溅溅。凭栏久，黄芦苦竹，拟泛九江船。年年，如社燕，漂流瀚海，来寄修椽。且莫思身外，长近尊前。憔悴江南倦客，不堪听、急管繁弦。歌筵畔，先安簟枕，容我醉时眠。"
    },
    {
        "title": "《念奴娇（我来吊古）》",
        "author": "辛弃疾",
        "literary_form": "词",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "我来吊古，上危楼、赢得闲愁千斛。虎踞龙蟠何处是，只有兴亡满目。柳外斜阳，水边归鸟，陇上吹乔木。片帆西去，一声谁喷霜竹。却忆安石风流，东山岁晚，泪落哀筝曲。儿辈功名都付与，长日惟消棋局。宝镜难寻，碧云将暮，谁劝杯中绿。江头风怒，朝来波浪翻屋。"
    },
    {
        "title": "《水龙吟·登建康赏心亭》",
        "author": "辛弃疾",
        "literary_form": "词",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏干拍遍，无人会、登临意。休说鲈鱼堪脍。尽西风、季鹰归未？求田问舍，怕应羞见，刘郎才气。可惜流年，忧愁风雨，树犹如此。倩何人、唤取红中翠袖，揾英雄泪？"
    },
    {
        "title": "《菩萨蛮·金陵赏心亭为叶丞相赋》",
        "author": "辛弃疾",
        "literary_form": "词",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "青山欲共高人语。联翩万马来无数。烟雨却低回。望来终不来。人言头上发。总向愁中白。拍手笑沙鸥。一身都是愁。"
    },
    {
        "title": "《吴大帝陵》",
        "author": "曾极",
        "literary_form": "七言律绝",
        "final_location": "孙权墓",
        "latitude": 32.0492207868995,
        "longitude": 118.838972764145,
        "poem": "老瞒虎裂横中州，何物生儿作仲谋。四十帝中功第一，坏陵无主使人愁。"
    },
    {
        "title": "《凤凰台次李太白韵》",
        "author": "郭祥正",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "高台不见凤凰游，浩浩长江入海流。舞罢青娥同去国，战残白骨尚盈丘。风摇落日催行棹，湖拥新沙换故洲。结绮临春无处觅，年年荒草向人愁。"
    },
    {
        "title": "《水调歌头·雨花台》",
        "author": "韩元吉",
        "literary_form": "词",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "泽国又秋晚，天际有飞鸿。中原何在，极目千里暮云重。今古长干桥下，遗恨都随流水，西去几时东。斜日动歌管，萸菊舞西风。江南岸，淮南渡，草连空。石城潮落、寂寞烟树锁离宫。且斗尊前酒美，莫问楼头佳丽，往事有无中。却笑东山老，拥鼻与谁同。"
    },
    {
        "title": "《题定林寺》",
        "author": "贺铸",
        "literary_form": "七言律绝",
        "final_location": "定林寺",
        "latitude": 32.0653125804584,
        "longitude": 118.846060536315,
        "poem": "破冰泉脉漱篱根，坏衲遥疑挂树猿。蜡屐旧痕寻不见，东风先为我开门。"
    },
    {
        "title": "《卜居游山乡》",
        "author": "孔文昱",
        "literary_form": "五言排律",
        "final_location": "游子山",
        "latitude": 31.3552188079052,
        "longitude": 119.021216177861,
        "poem": "世运有变迁，诗礼无歇绝。凫绎云勃兴，雁湖波皎洁。中原势已倾，南渡疆复裂。故乡隔烽烟，回首空鸣咽。我闻游子山，曾留圣人辙。栖皇适楚都，救世至今切。爰居复爰处，俎豆幸无缺。循墙守旧铭，子弟勤诵说。耕稼馁在中，勿叹谋生拙。忧道不忧贫，饥寒励豪杰。"
    },
    {
        "title": "《清凉寺》",
        "author": "刘克庄",
        "literary_form": "七言律诗",
        "final_location": "清凉寺",
        "latitude": 32.0493,
        "longitude": 118.7607,
        "poem": "塔庙当年甲一方，千层金碧万缁郎。开山佛已成胡鬼，住院僧犹说李王。遗像有尘龛坏壁，断碑无首立斜阳。惟应驻马坡头月，曾见金舆夜纳凉。"
    },
    {
        "title": "《青溪》",
        "author": "马光祖",
        "literary_form": "七言律诗",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "人道青溪有九曲，如今一曲仅能存。江家宅畔成花圃，东府门前作菜园。登阁自堪观叠嶂，汎舟犹可醉芳樽。料应当日皆无恙，苕霅潇湘不足言"
    },
    {
        "title": "《金陵禁林有感》",
        "author": "潘阆",
        "literary_form": "七言律绝",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "六代繁华难重问，此时兴废动吟情。空流一带秦淮水，朝暮惟闻鸣咽声。"
    },
    {
        "title": "《赴岭表过金陵蒋山泉老召食阻雨不及往》",
        "author": "苏轼",
        "literary_form": "七言排律",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "今日江头天色恶，炮车云起风欲作。独望钟山唤宝公，林间白塔如孤鹤。宝公骨冷唤不闻，却有老泉来唤人。电眸虎齿霹雳舌，为子吹散千峰云。南行万里亦何事，一酌曹溪知水味。"
    },
    {
        "title": "《旧韵赠清凉长老》",
        "author": "苏轼",
        "literary_form": "七言律诗",
        "final_location": "清凉寺",
        "latitude": 32.0493,
        "longitude": 118.7607,
        "poem": "过淮入洛地多尘，举扇西风欲污人。但怪云山不改色，岂知江月解分身。安心有道年颜好，遇物无情句法新。送我长芦舟一叶，笑看雪浪满衣巾。"
    },
    {
        "title": "《莺啼序·重过金陵》",
        "author": "汪元量",
        "literary_form": "词",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "金陵故都最好，有朱楼迢递。嗟倦客、又此凭高，槛外已少佳致。更落尽梨花，飞尽杨花，春也成憔悴。问青山、三国英雄，六朝奇伟。麦甸葵丘，荒台败垒。鹿豕衔枯荠。正朝打孤城，寂寞斜阳影里。听楼头、哀笳怨角，未把酒、愁心先醉。渐夜深，月满秦淮，烟笼寒水。凄凄惨惨，冷冷清清，灯火渡头市。慨商女不知兴废。隔江犹唱庭花，余音亹亹。伤心千古，泪痕如洗。乌衣巷口青芜路，认依稀、王谢旧邻里。临春结绮。可怜红粉成灰，萧索白杨风起。因思畴昔，铁索千寻，谩沈江底。挥羽扇、障西尘，便好角巾私第。清谈到底成何事。回首新亭，风景今如此。楚囚对泣何时已。叹人间、今古真儿戏。东风岁岁还来，吹入钟山，几重苍翠。"
    },
    {
        "title": "《金陵赏心亭》",
        "author": "王琪",
        "literary_form": "七言律诗",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "千里秦淮在玉壶，江山清丽壮吴都。昔人已化辽天鹤，旧画难寻卧雪图。冉冉流年去京国，萧萧华发老江湖。残蝉不会登临意，又噪西风入座隅。"
    },
    {
        "title": "《幕府山》",
        "author": "杨备",
        "literary_form": "七言律绝",
        "final_location": "幕府山",
        "latitude": 32.1225372218911,
        "longitude": 118.789199066832,
        "poem": "六代繁华一瞬间，平芜远树不胜间。倚楼天暝云如幕，知是琅琊幕府山。"
    },
    {
        "title": "《吴大帝庙》",
        "author": "杨备",
        "literary_form": "七言律绝",
        "final_location": "孙权墓",
        "latitude": 32.0492207868995,
        "longitude": 118.838972764145,
        "poem": "古木阴森庙岿然，龙蟠虎踞旧山川。当时鼎足一场梦，空里旋风飞纸钱。"
    },
    {
        "title": "《三月三日上忠襄坟因之行散得绝句》",
        "author": "杨万里",
        "literary_form": "七言律绝",
        "final_location": "杨邦乂墓",
        "latitude": 32.0033533493957,
        "longitude": 118.782125794187,
        "poem": "长干桥外即乌衣，今着屠沽卖菜儿。晋殿吴宫犹碧草，王亭谢馆尽黄鹂。"
    },
    {
        "title": "《陪留守余处恭、总领钱进思、提刑傅景仁游清凉寺即古石头城》",
        "author": "杨万里",
        "literary_form": "七言律诗",
        "final_location": "清凉寺",
        "latitude": 32.0493,
        "longitude": 118.7607,
        "poem": "万里长江天上来，石头却欲打江回。青山外面周如削，紫府中间划洞开。苏峻战场今草莽，仲谋庙貌古尘埃。多情白鹭洲前水。月落潮生声自哀。"
    },
    {
        "title": "《柳梢青》",
        "author": "张鎡",
        "literary_form": "词",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "天远山围，龙蟠淡霭，虎踞斜晖。几度功名，几番成败，浑似鸥飞。楼台一望凄迷。算到底、空争是非。今夜潮生，明朝风顺，且送船归。"
    },
    {
        "title": "《水调歌头（岁晚念行役）》",
        "author": "周紫芝",
        "literary_form": "词",
        "final_location": "白鹭洲",
        "latitude": 32.0182,
        "longitude": 118.7958,
        "poem": "岁晚念行役，江阔渺风烟。六朝文物何在，回首更凄然。倚尽危楼杰观，暗想琼枝璧月，罗袜步承莲。桃叶山前鹭，无语下寒滩。潮寂寞，浸孤垒，涨平川。莫愁艇子何处，烟树杳无边。王谢堂前双燕，空绕乌衣门巷，斜日草连天。只有台城月，千古照婵娟。"
    },
    {
        "title": "《白鹭亭》",
        "author": "范成大",
        "literary_form": "七言律绝",
        "final_location": "白鹭洲",
        "latitude": 32.0182,
        "longitude": 118.7958,
        "poem": "倦游客舍不胜闲，日日清江见倚阑。少待西风吹雨过，更从二水看淮山。"
    },
    {
        "title": "《秦淮》",
        "author": "范成大",
        "literary_form": "七言律绝",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "不将行李试间关，谁信江湖道路难。肠断秦淮三百曲，船头终日见方山。"
    },
    {
        "title": "《白鹭亭》",
        "author": "梁栋",
        "literary_form": "七言律诗",
        "final_location": "白鹭洲",
        "latitude": 32.0182,
        "longitude": 118.7958,
        "poem": "荻花芦叶老风烟，独上秋城思渺然。白鹭不知如许事，赤乌又隔几何年。六朝往事秦淮水，一笛晚风江浦船。我辈人今竟谁许，只堪渔艇夕阳边。"
    },
    {
        "title": "《凤凰台》",
        "author": "梁栋",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "白发久孤鹦鹉杯，碧梧自老凤凰台。管夷吾亦仅如许，李谪仙今安在哉。城郭是非秋雨外，江山形胜暮潮来。小留只等中秋月，且放青冥万里开。"
    },
    {
        "title": "《登赏心亭》",
        "author": "陆游",
        "literary_form": "七言律诗",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "蜀栈秦关岁月遒，今年乘兴却东游。全家稳下黄牛峡，半醉来寻白鹭洲。黯黯江云瓜步雨，萧萧木叶石城秋。孤臣老抱忧时意，欲请迁都泪已流。"
    },
    {
        "title": "《同王胜之游蒋山》",
        "author": "苏轼",
        "literary_form": "五言排律",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "到郡席不暖，居民空惘然。好山无十里，遗恨恐他年。欲款南朝寺，同登北郭船。朱门收画戟，绀宇出青莲。夹路苍髯古，迎人翠麓偏。龙腰蟠故国，鸟爪寄层巅。竹杪飞华屋，松根泫细泉。峰多巧障日，江远欲浮天。略彴横秋水，浮图插暮烟。归来踏人影，云细月娟娟。"
    },
    {
        "title": "《金陵》",
        "author": "汪元量",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "只见空城不见台，客行搔首重徘徊。风云旧日龙南渡，宇宙新秋雁北来。三国衣冠同草莽，六朝宫殿总尘埃。交游相见休相问，把手江头且一杯。"
    },
    {
        "title": "《秣陵道中》",
        "author": "王安石",
        "literary_form": "五言律诗",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "经世才难就，田园路欲迷。殷勤将白发，下马照青溪。岁熟田家乐，秋风客自悲。茫茫曲城路，归马日斜时。"
    },
    {
        "title": "《赏心亭》",
        "author": "张耒",
        "literary_form": "七言律绝",
        "final_location": "赏心亭",
        "latitude": 32.0275719866591,
        "longitude": 118.769353624873,
        "poem": "楫迎桃叶家何处，桨送莫愁人已非。独立东风今古恨，春江无语又斜晖。"
    },
    {
        "title": "《登凤凰台》",
        "author": "杨万里",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "千年百尺凤凰台，送尽潮回凤不回。白鹭北头江草合，乌衣西面杏花开。龙蟠虎踞山川在，古往今来鼓角哀。只有谪仙留句处，春风掌管拂蛛煤。"
    },
    {
        "title": "《西河·金陵怀古》",
        "author": "周邦彦",
        "literary_form": "词",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "佳丽地，南朝盛事谁记。山围故国绕清江，髻鬟对起。怒涛寂寞打孤城，风樯遥度天际。断崖树、犹倒倚，莫愁艇子曾系。空馀旧迹郁苍苍，雾沉半垒。夜深月过女墙来，伤心东望淮水。酒旗戏鼓甚处市？想依稀、王谢邻里，燕子不知何世，入寻常、巷陌人家，相对如说兴亡，斜阳里。"
    }
]