[
    {
        "title": "《登栖霞寺》",
        "author": "常衮",
        "literary_form": "五言排律",
        "final_location": "栖霞寺",
        "latitude": 32.1510683426592,
        "longitude": 118.956466565259,
        "poem": "林香雨气新，山寺绿无尘。遂结云外侣，共游天上春。鹤鸣金阁丽，僧语竹房邻。待月水流急，惜花风起频。何方非坏境，此地有归人。回首空门外，皤然一幻身。"
    },
    {
        "title": "《题摄山栖霞寺》",
        "author": "顾况",
        "literary_form": "五言律诗",
        "final_location": "栖霞寺",
        "latitude": 32.1510683426592,
        "longitude": 118.956466565259,
        "poem": "明徵君旧宅，陈后主题诗。迹在人亡处，山空月满时。宝瓶无破响，道树有低枝。已是伤离客，仍逢靳尚祠。"
    },
    {
        "title": "《新林浦阻风寄友人》",
        "author": "李白",
        "literary_form": "五言古体诗",
        "final_location": "新林浦",
        "latitude": 31.9509138360245,
        "longitude": 118.723404048157,
        "poem": "潮水定可信，天风难与期。清晨西北转，薄暮东南吹。以此难挂席，佳期益相思。海月破圆影，菰蒋生绿池。昨日北湖梅，开花已满枝。今朝东门柳，夹道垂青丝。岁物忽如此，我来定几时。纷纷江上雪，草草客中悲。明发新林浦，空吟谢朓诗。"
    },
    {
        "title": "《劳劳亭》",
        "author": "李白",
        "literary_form": "五言律绝",
        "final_location": "劳劳亭",
        "latitude": 31.9895076861075,
        "longitude": 118.756379695174,
        "poem": "天下伤心处，劳劳送客亭。春风知别苦，不遣柳条青。"
    },
    {
        "title": "《金陵凤凰台置酒》",
        "author": "李白",
        "literary_form": "五言古体诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "置酒延落景，金陵凤凰台。长波写万古，心与云俱开。借问往昔时，凤凰为谁来。凤凰去已久，正当今日回。明君越羲轩，天老坐三台。豪士无所用，弹弦醉金罍。东风吹山花，安可不尽杯。六帝没幽草，深宫冥绿苔。置酒勿复道，歌钟但相催。"
    },
    {
        "title": "《题栖霞寺》",
        "author": "綦毋潜",
        "literary_form": "五言古体诗",
        "final_location": "栖霞寺",
        "latitude": 32.1510683426592,
        "longitude": 118.956466565259,
        "poem": "南山势回合，灵境依此住。殿转云崖阴，僧探石泉度。龙蛇争翕习，神鬼皆密护。万壑奔道场，群峰向双树。天花飞不著，水月白成路。今日观身我，归心复何处。"
    },
    {
        "title": "《与沈十九拾遗同游栖霞寺上方于亮上人院会宿》",
        "author": "权德舆",
        "literary_form": "五言排律",
        "final_location": "栖霞寺",
        "latitude": 32.1510683426592,
        "longitude": 118.956466565259,
        "poem": "其一摄山标胜绝，暇日谐想瞩。萦纡松路深，缭绕云岩曲。重楼回树杪，古像凿山腹。人远水木清，地深兰桂馥。层台耸金碧，绝顶摩净绿。下界诚可悲，南朝纷在目。焚香入古殿，待月出深竹。稍觉天籁清，自伤人世促。宗雷此相遇，偃放从所欲。清论松枝低，闲吟茗花熟。一生如土梗，万虑相桎梏。永愿事潜师，穷年此栖宿。其二偶来人境外，心赏幸随君。古殿烟霞夕，深山松桂薰。岩花点寒溜，石磴扫春云。清净诸天近，喧尘下界分。名僧康宝月，上客沈休文。共宿东林夜，清猿彻曙闻。"
    },
    {
        "title": "《登金陵凤凰台》",
        "author": "李白",
        "literary_form": "七言律诗",
        "final_location": "金陵凤凰台",
        "latitude": 32.0172025221121,
        "longitude": 118.770624225277,
        "poem": "凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。"
    },
    {
        "title": "《登瓦官阁》",
        "author": "李白",
        "literary_form": "五言古体诗",
        "final_location": "瓦官寺",
        "latitude": 32.01789,
        "longitude": 118.7733,
        "poem": "晨登瓦官阁，极眺金陵城。钟山对北户，淮水入南荣。漫漫雨花落，嘈嘈天乐鸣。两廊振法鼓，四角吟风筝。杳出霄汉上，仰攀日月行。山空霸气灭，地古寒阴生。寥廓云海晚，苍茫宫观平。门馀阊阖字，楼识凤凰名。雷作百山动，神扶万栱倾。灵光何足贵，长此镇吴京。"
    },
    {
        "title": "《劳劳亭歌》",
        "author": "李白",
        "literary_form": "七言古体诗",
        "final_location": "劳劳亭",
        "latitude": 31.9895076861075,
        "longitude": 118.756379695174,
        "poem": "金陵劳劳送客堂，蔓草离离生道旁。古情不尽东流水，此地悲风愁白杨。我乘素舸同康乐，朗咏清川飞夜霜。昔闻牛渚吟五章，今来何谢袁家郎。苦竹寒声动秋月，独宿空帘归梦长。"
    },
    {
        "title": "《宿白鹭洲寄杨江宁》",
        "author": "李白",
        "literary_form": "五言古体诗",
        "final_location": "白鹭洲",
        "latitude": 32.0182,
        "longitude": 118.7958,
        "poem": "朝别朱雀门，暮栖白鹭洲。波光摇海月，星影入城楼。望美金陵宰，如思琼树忧。徒令魂入梦，翻觉夜成秋。绿水解人意，为余西北流。因声玉琴里，荡漾寄君愁。"
    },
    {
        "title": "《台城》",
        "author": "刘禹锡",
        "literary_form": "七言律绝",
        "final_location": "台城",
        "latitude": 32.0619,
        "longitude": 118.8014,
        "poem": "台城六代竞豪华，结绮临春事最奢。万户千门成野草，只缘一曲后庭花。"
    },
    {
        "title": "《乌衣巷》",
        "author": "刘禹锡",
        "literary_form": "七言律绝",
        "final_location": "乌衣巷",
        "latitude": 32.0179819098573,
        "longitude": 118.791478946309,
        "poem": "朱雀桥边野草花，乌衣巷口夕阳斜。旧时王谢堂前燕，飞入寻常百姓家。"
    },
    {
        "title": "《春日登上元石头故城》",
        "author": "罗隐",
        "literary_form": "七言律诗",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "万里伤心极目春，东南王气只逡巡。野花相笑落满地，山鸟自惊啼傍人。谩道城池须险阻，可知豪杰亦埃尘。太平寺主惟轻薄，却把三公与贼臣。"
    },
    {
        "title": "《台城》",
        "author": "罗隐",
        "literary_form": "七言律诗",
        "final_location": "台城",
        "latitude": 32.0619,
        "longitude": 118.8014,
        "poem": "晚云阴映下空城，六代累累夕照明。玉井已干龙不起，金瓯虽破虎曾争。亦知霸世才难得，却是蒙尘事最平。深谷作陵山作海，茂弘流辈莫伤情。"
    },
    {
        "title": "《游栖霞寺》",
        "author": "皮日休",
        "literary_form": "五言律诗",
        "final_location": "栖霞寺",
        "latitude": 32.1510683426592,
        "longitude": 118.956466565259,
        "poem": "不见明居士，空山但寂寥。白莲吟次缺，青霭坐来销。泉冷无三伏，松枯有六朝。何时石上月，相对论逍遥。"
    },
    {
        "title": "《游清凉寺》",
        "author": "唐彦谦",
        "literary_form": "七言律诗",
        "final_location": "清凉寺",
        "latitude": 32.0493,
        "longitude": 118.7607,
        "poem": "白云红树路纡萦，古殿长廊次第行。南望水连桃叶渡，北来山枕石头城。一尘不到心源净，万有俱空眼界清。竹院逢僧旧曾识，旋披禅衲为相迎。"
    },
    {
        "title": "《台城》",
        "author": "韦庄",
        "literary_form": "七言律绝",
        "final_location": "台城",
        "latitude": 32.0619,
        "longitude": 118.8014,
        "poem": "江雨霏霏江草齐，六朝如梦鸟空啼。无情最是台城柳，依旧烟笼十里堤。"
    }
]