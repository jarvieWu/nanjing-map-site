[
    {
        "title": "《题燕子矶》",
        "author": "爱新觉罗·弘历",
        "literary_form": "七言律绝",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "当年闻说绕江澜，撼地洪涛足下看。却喜涨沙成绿野，烟村耕凿久相安。"
    },
    {
        "title": "《台城路·秦淮秋柳》",
        "author": "杜文澜",
        "literary_form": "词",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "江南一夜香波冷，楼台画成秋意。旧院藏莺，长桥系马，攀折游踪难记。飘零燕子，认六代斜阳，倦魂醒未？怨笛谁家，后庭歌罢更憔悴。桃根桃叶易老，渡头空照影，羞斗眉翠。舞扇勾云，华灯背雨，都换伤春滋味。阑干傍水，问丁字帘前，细腰谁倚？无那西风，乱鸦啼又起。"
    },
    {
        "title": "《题梁吉甫逢辰摄山诗境图》",
        "author": "林则徐",
        "literary_form": "七言律绝",
        "final_location": "栖霞山",
        "latitude": 32.1590824122838,
        "longitude": 118.971894798254,
        "poem": "布帆频挂秣陵秋，六代云山瞥眼收。独有栖霞松外路，几回芒屐负清游。"
    },
    {
        "title": "《摄山秋夕作》",
        "author": "屈大均",
        "literary_form": "五言律诗",
        "final_location": "栖霞山",
        "latitude": 32.1590824122838,
        "longitude": 118.971894798254,
        "poem": "秋林无静树，叶落鸟频惊。一夜疑风雨，不知山月生。松门开积翠，潭水入空明。渐觉天鸡晓，披衣念远征。"
    },
    {
        "title": "《登报恩寺浮图》",
        "author": "王又曾",
        "literary_form": "杂言诗",
        "final_location": "大报恩寺",
        "latitude": 32.00951913374,
        "longitude": 118.783545802131,
        "poem": "人天八万四千塔，谁其造者阿育王。江南经始康僧会，舍利爪发传萧梁。永乐制九级，海藏同辉光。天风扶我一登眺，长干万户连千樯。岷峨之脉气葱郁，四面屏障森堵墙。大江一线逝东北，前淮后湖环阴阳。虎龙蟠踞虽得地，英雄割裂无完疆。岂若隋唐大一统，直以弹丸当荆扬。如来涅槃矧千劫，灵物薶瘗诚荒唐。黄旗紫盖俱已矣，空余金地供翱翔。安得神僧捧刹入云去，无令承平士女悲沧桑!"
    },
    {
        "title": "《登周处台同王溯山作》",
        "author": "吴敬梓",
        "literary_form": "五言古体诗",
        "final_location": "周处台",
        "latitude": 32.0090175553034,
        "longitude": 118.79318092959,
        "poem": "高台多春风，旭日照彼岨。揽袂试登临，怀古遥踟蹰。昔者周孝侯，奋身三恶除。家本罨画溪，折节此读书。古今同一辙，与君皆侨居。工愁吴季重，深情王伯舆。抗志慕贤达，悠悠千载馀。"
    },
    {
        "title": "《水龙吟·登瓜步江楼》",
        "author": "徐之瑞",
        "literary_form": "词",
        "final_location": "瓜埠山",
        "latitude": 32.2502266825005,
        "longitude": 118.897488152816,
        "poem": "怒涛千叠横江，是谁截断神鳌足？却思当日，风云叱咤，气吞巴蜀。江左夷吾，风流顿尽，神州谁复？但茫茫睹此，河山如故，悲何限，吞声哭。正拟清游堪续，剩荒台、乱鸦残木。伤心莫话，南朝旧事，春波犹绿。鼎鼎华年，滔滔逝水，浮生何促！指三山缥缈，凌云东去，醉吹霜竹。"
    },
    {
        "title": "《扫叶楼》",
        "author": "姚鼐",
        "literary_form": "七言律诗",
        "final_location": "清凉山",
        "latitude": 32.0497143610683,
        "longitude": 118.761724932911,
        "poem": "碧云垂下大江流，坐倚江城古石头。丹嶂欲平犹作巘，青枫未落已成秋。三山夕照新林渚，万里西风埽叶楼。虎踞地形犹在眼，清凉深院发鸣虬。"
    },
    {
        "title": "《过燕子矶永济寺偶用壁间韵留赠默默上人》",
        "author": "尹继善",
        "literary_form": "七言律诗",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "每过云蓝便系船，非关前路受风偏。秋残野岸丹枫冷，水落空江翠壁悬。月色微茫僧入定，钟声断续客初眠。回思十七年来事，似与名山有宿缘。"
    },
    {
        "title": "《南乡子·登燕子矶》",
        "author": "赵维烈",
        "literary_form": "词",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "片石撼江皋，水激矶头影动摇。阅尽兴亡千古事，萧萧，往日英雄不可招。一剑倚天高，恐有蛟龙起怒涛。铁锁都应拦不住，滔滔，和雨和风卷六朝。"
    },
    {
        "title": "《念奴娇·金陵怀古·石头城》",
        "author": "郑燮",
        "literary_form": "词",
        "final_location": "石头城",
        "latitude": 32.0509022760639,
        "longitude": 118.754748542175,
        "poem": "悬岩千尺，借欧刀吴斧，削成城郭。千里金城回不尽，万里洪涛喷薄。王浚楼船，旌麾直指，风利何曾泊。船头列炬，等闲烧断铁索。而今春去秋来，一江烟雨，万点征鸿掠。叫尽六朝兴废事，叫断孝陵殿阁。山色苍凉，江流悍急，潮打空城脚。数声渔笛，芦花风起作作。"
    },
    {
        "title": "《龙江关》",
        "author": "周宝偀",
        "literary_form": "五言律诗",
        "final_location": "龙江",
        "latitude": 32.0957582587389,
        "longitude": 118.740810561625,
        "poem": "关势接苍穹，登临四望空。钟声何处寺，帆影大江风。薄雾山腰白，斜阳鸟背红。此身何处着，端在画图中。"
    },
    {
        "title": "《牛首山》",
        "author": "周宝偀",
        "literary_form": "五言律诗",
        "final_location": "牛首山",
        "latitude": 31.9135637035198,
        "longitude": 118.745707414459,
        "poem": "两峰似牛首，高向碧天昂。烟寺千层峙，云梯百级长。涧寒流水细，洞古野藤香。我欲来栖隐，于此筑草堂。"
    },
    {
        "title": "《莫愁湖秋荷》",
        "author": "周宝偀",
        "literary_form": "七言律诗",
        "final_location": "莫愁湖",
        "latitude": 32.0356275616527,
        "longitude": 118.763005771448,
        "poem": "渺渺湖山荡荡波，秋荷几朵尚婀娜。生当此日风霜冷，回忆从前锦绣多。只我解怜倾国色，阿谁还唱采莲歌？故应对此伤迟暮，倩影姈娉可奈何。"
    },
    {
        "title": "《二郎神·登燕子矶秋眺》",
        "author": "朱一是",
        "literary_form": "词",
        "final_location": "燕子矶",
        "latitude": 32.1472600440365,
        "longitude": 118.817235516145,
        "poem": "岷峨万里，见渺渺、水流东去。指远近关山，参差宫阙，起灭长空烟雾。南望沧溟天边影，辨不出、微茫尽处。叹三楚英雄，六朝王霸，消沉无数。从古长江天堑，飞艎难渡。自玉树歌残，金莲舞罢，倏忽飞乌走兔。燕子堂前，凤凰台畔，冷落丹枫白露。但坐看、狎鸥随浪，渔父扁舟朝暮。"
    },
    {
        "title": "《卖花声·雨花台》",
        "author": "朱彝尊",
        "literary_form": "词",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "衰柳白门湾，潮打城还。小长干接大长干。歌板酒旗零落尽，剩有渔竿。秋草六朝寒，花雨空坛。更无人处一凭栏。燕子斜阳来又去，如此江山。"
    },
    {
        "title": "《满江红·吴大帝庙》",
        "author": "朱彝尊",
        "literary_form": "词",
        "final_location": "孙权墓",
        "latitude": 32.0492207868995,
        "longitude": 118.838972764145,
        "poem": "王座苔衣，拜遗像紫髯如乍。想当日周郎陆弟，一时声价。乞食肯从张子布？举杯但属甘兴霸。看寻常谈笑敌曹刘，分区夏。南北限，长江跨。楼橹动，降旗诈。欢六朝割据，从来谁亚？原庙尚存龙虎地，春秋未辍鸡豚社。剩山围衰草女墙空，寒潮打。"
    },
    {
        "title": "《游紫金山》",
        "author": "陆宗窐",
        "literary_form": "七言律诗",
        "final_location": "钟山",
        "latitude": 32.0732314315242,
        "longitude": 118.853938495504,
        "poem": "秋高月朗陟崔嵬，紫气浓浮朴面来。草木精神铺地秀，山川眉目向人开。龙蟠远势霞千岭，雉屹重城玉一堆。双眼乾坤看未足，晚钟烟寺响频催。"
    },
    {
        "title": "《游栖霞山》",
        "author": "爱新觉罗·弘历",
        "literary_form": "七言律诗",
        "final_location": "栖霞山",
        "latitude": 32.1590824122838,
        "longitude": 118.971894798254,
        "poem": "第一金陵明秀山，所欣初遇足空前。画屏云庵紫峰阁，乳窦春淙白鹿泉。梵业镌碑尚隋代，净因舍宅自齐贤。更谁凿壁名纱帽，只恐平原意未然。"
    },
    {
        "title": "《诸葛武侯驻马坡》",
        "author": "陈文述",
        "literary_form": "七言律诗",
        "final_location": "驻马坡",
        "latitude": 32.046560435584,
        "longitude": 118.76710492277,
        "poem": "石头城上翠孱颜，虎踞龙盘在此间。形胜旧传三国志，风云长护六朝山。登高感慨谁知己，揽辔澄清亦等闲。天遣艰难走西蜀，峨嵋万里隔秦关。"
    },
    {
        "title": "《齐天乐》",
        "author": "端木埰",
        "literary_form": "词",
        "final_location": "南湖",
        "latitude": 32.0282978291464,
        "longitude": 118.762240687548,
        "poem": "幼霞、鹤巢、诗孙同泛南湖,联吟买醉,未尝召我也。事后更以词夸我,岂复可恕。当待秋中月满花香,更共觞我,倚此檄之。旧游如梦南湖路，华闲也会舣棹。桂楫偕游，松醪共醉，君悲今番吟眺。如何忘了。有善饭廉颇，也堪同调。一榻清风，恁般偏我已堪恼。相夸还更示我，把联吟秀句，取次赍到。字里华香，行闲酒气，险把衰翁熏倒。秋光正好。趁月晓风清，更偕华笑。补过心虔，买舟须要早。"
    },
    {
        "title": "《南柯子（雨花台）》",
        "author": "改琦",
        "literary_form": "词",
        "final_location": "雨花台",
        "latitude": 31.9959956509709,
        "longitude": 118.781384003649,
        "poem": "雪映山眉紫，烟消树顶圆。扪萝欲上翠峰颠。忽堕半空铃语、石坛寒。径仄双崖并，泉枯落叶填。一绳雁底小江天。只在夕阳影里、倚阑看。"
    },
    {
        "title": "《登报恩寺塔绝顶》",
        "author": "黄之隽",
        "literary_form": "五言律诗",
        "final_location": "大报恩寺",
        "latitude": 32.00951913374,
        "longitude": 118.783545802131,
        "poem": "到眼无埃壒，苍茫入素秋。万家斜照外，千古大江流。金碧翔霄表，虬龙压石头。长安称雁塔，此亦旧皇州。"
    },
    {
        "title": "《踏莎行（铁锁横江）》",
        "author": "李汝章",
        "literary_form": "词",
        "final_location": "清溪河",
        "latitude": 32.0426405655895,
        "longitude": 118.82393225884,
        "poem": "铁锁横江，琼枝歌阙，繁华王气同消歇。无愁帝子不归来，宫花落尽胭脂色。争似芳魂，还依故国，灵旗潜下青溪侧。风声吹树总为云，婵娟冷挂南朝月。"
    },
    {
        "title": "《莫愁湖（二首）》",
        "author": "林之夏",
        "literary_form": "七言律绝",
        "final_location": "莫愁湖",
        "latitude": 32.0356275616527,
        "longitude": 118.763005771448,
        "poem": "其一美人迟暮谁容悦？兰芷秋江只自芳。无数南朝新乐府，千秋独唱郁金堂！其二事功劫后一微尘，著手输赢总认真。何必私为汤沐邑？黄金寸土属齐民！"
    },
    {
        "title": "《龙江关》",
        "author": "毛奇龄",
        "literary_form": "七言律诗",
        "final_location": "龙江",
        "latitude": 32.0957582587389,
        "longitude": 118.740810561625,
        "poem": "建业重关控上游，龙盘虎踞旧神州。荆门西扼江流下，越徼东连海气浮。故国山河天堑合，夕阳宫阙石城秋。登临转觉乡关远，日暮苍茫涕泗流。"
    },
    {
        "title": "《乌龙潭夜坐》",
        "author": "魏源",
        "literary_form": "五言律诗",
        "final_location": "乌龙潭",
        "latitude": 32.0454936526128,
        "longitude": 118.765688903485,
        "poem": "林阴横满地，夜影忽过墙。忘却月已转，翻疑树易长。积雨有馀气，老荷终日香。空林如积水，清夜意难忘。"
    },
    {
        "title": "《元武湖》",
        "author": "吴伟业",
        "literary_form": "七言律诗",
        "final_location": "玄武湖",
        "latitude": 32.0706,
        "longitude": 118.7975,
        "poem": "覆舟西望接陂陀，千顷澄潭长绿莎。六代楼船供士女，百年版籍重山河。平川岂习昆明战？禁地须通太液波。烟水不关兴废感，夕阳闻已唱渔歌。"
    },
    {
        "title": "《旅次石头岸》",
        "author": "徐[火勃]",
        "literary_form": "七言律诗",
        "final_location": "大报恩寺",
        "latitude": 32.00951913374,
        "longitude": 118.783545802131,
        "poem": "秣陵城外暂停桡，无奈离心万里遥。极浦蒹葭秋漠漠，隔淮烟雨夜箫萧。大江迭浪浮孤塔，建业千峰吊六朝。商女后庭花一曲，歌声哀怨旅魂销。"
    },
    {
        "title": "《洪武大石碑歌》",
        "author": "袁枚",
        "literary_form": "杂言诗",
        "final_location": "明孝陵",
        "latitude": 32.0586297864406,
        "longitude": 118.835575745141,
        "poem": "青龙山前石一方，弓尺量之十丈长，两头未截空中央。旁有屃赑形更大，直斩奇峰为一坐，欲负不负身尚卧。相传高皇开创气概雄，欲移此碑陵寝中。大书功德告祖宗，压倒唐汉惊羲农。碑如长剑青天倚，十万骆驼拉不起。诏书切责下欧刀，工匠虞衡井中死。芟刈群雄苔八荒，一拳顽石敢如此。周颠仙人大笑来，天威到此几穷哉!但赦青山留太朴，胜扶赤子上春台。丁丁从此亭开凿，夜深无复山灵哭。牧竖宵眠五十牛，村氓尽晒三千谷。材大由来世莫收，此碑千载空悠悠。昭陵石马无能战，汉代铜仙泪不流。吁嗟呼!君不见，项王拔，始皇鞭，山石何尝不可迁?威风一过如轻烟。惟有茅茨土阶三五尺，至今神功圣德高于天。"
    },
    {
        "title": "《鸡鸣寺》",
        "author": "张之洞",
        "literary_form": "五言古体诗",
        "final_location": "鸡鸣寺",
        "latitude": 32.0610125467678,
        "longitude": 118.795555963503,
        "poem": "雨暗覆舟山，泉响鸡鸣埭，埭流北湖水，僧住南朝寺。当时造宫城，选此陵阿地,朝市皆下临，江山充环卫。白门游冶子，沓拖无生气，心醉秦淮南，不踏钟山背。一朝辟僧楼，雄秀发其秘，城外湖皓白，湖外山苍翠。南岸山如马，饮江驻鞍辔,北岸山如屏，萦青与天际，鹭洲沙出没，浦口塔标识。烟中万楼台，渺若蚁蛭细，亦有杜老忧，今朝豁蒙蔽。"
    },
    {
        "title": "《金陵杂感》",
        "author": "余怀",
        "literary_form": "七言律诗",
        "final_location": "秦淮河",
        "latitude": 32.0198134089668,
        "longitude": 118.789515638423,
        "poem": "六朝佳丽晚烟浮，擘阮弹筝上酒楼小扇画鸾乘雾去，轻帆带雨入江流。山中梦冷依宏景，湖畔歌残倚莫愁。吴殿金钗梁院鼓,杨花燕子共悠悠。"
    }
]